„la-'‘L-

cohibeatur et (tam firmo vinculo ad novi coniugis domum adligetur
quam hedera’.

Sed primum laborat ea interpretatio a sententiae difficultate
et conexus asperitate, quae omni careat simplicitate et perspi-
cuitate Catulliana; deinde ita dominae sive uxori hi versus ut
propriae iniuria vindicantur, cui post demum inde La versu 86
praecipuus locus tribuitur.

Rectissime igitur Bonnet commate post illud ‘voca' posito
coniunxit (coniugis cupidam novi mentem', quam ut amore sc.
erga maritum revinciat Hymenaeus efficit, sicut tenax hedera ar-
borem implicat. Haec ita interpretanda esse statim apparebit.
Tenax igitur hedera hic non cse illigat arbori, quacum est con-
iuncta'‚ ut ait Baehrens, sed ut· apud Paulum Festi p. 100 chedera . .
omnia.. illigat' brachiis suis: nec minus cadsitas vitis implicatar-
bores³ (V. 106 sq.) pampinis Item ut amor maritae ‘coniugis cupi-
dam novi mentem³ revinciat. Hymenaei cura esse debet.Sed in vo-
cabulo ‘domum' non ἀπὸ κοινοῦ supplendum esse e sequentibus voca-
bulum ‘coniugis’ monuisse non inutile sit. Primum enim si domum
domina vocanda est, nulla alia omnino domus cogitatum deinde (con-
iugis' nomen, quo tota oratio tendit, ipsum statim subsequitur.

Duplicem enim notionis vim et rationem certum quoddam
admittit genus vocabulorum, quae eam actionem significant, qua
mutua duarum rerum condicio efficitur. Ut, cum filia comme-
moratur, tcomplexus matris' ita potest effectus esse, ut filia ma-
trem complectatus aut ut mater filiam cf. p. 47 sq. Inde saepius
ambiguitatis quaedam species ex hac duplicitate nascitur maxime
in nominibus, etsi ipse orationis conexus quid rei sit demonstrat.
In verbis id quidem, si acriter rem definias, fieri non potest nisi
in lectionibus male tentatis vel corruptis. Magnus autem est ta-
lium verborum numerus, ut ‘circumdandi' ‘inducendi' tobducendi',
de quibus accuratius quaerere utile sit. Ut in v. 106 adsitae
dicuntur arbores, quas vitis implicat, eodem prorsus modo quo
Ovidius in her. V 47 dicit:

Non sic adpositis vincitur vitibus ulmus.
Sed rursus Cato de r. r. 32 ‘vites' ut ‘adserantur‘ iuxta arbores
poscit. Ab utra enim re ad utram in his verbis actio transire
dicatur, nimirum id a potiore alterius utrius rei notione pendet-


2

 

subducta A. Bonin earum sententiarum usque ad annum 1885
numerum confici undenarium indicat in libello cui titulus est
Untersuehmzym iiber das 62. Gedicht von Catuli. Proyr. des
Realyymn. Brombery 1885 cf. ibid. p. 9. Nunc igitur cum bono
omine duodenarii numeri expleti periculum faciam. Tertium
enim decimum conamen sero mihi cognitum, quod Fr. Hermes
tentavit cf. Proyr. des Friedrichs- Gymn. F rankfurt a. O. 1 889 p. 1 4 f.,
infaustum est.

Eae autem dubitationes maxime pertinent ad eos cantus qui
versibus 11-19 et 59—66 continentur et qui vulgo iuvenibus
tribuuntur. Et quoniam versus 1—5 et versus 6-10 inter se
respondent, qui ad omnia inaequalitatis cuiusdam incommoda tol-
lenda remedia quaesiverunt interpreteS, contendunt versus 1-19
prooemii locum tenere, cuius pars altera i. e. versus 11—-19 vel
priori i. e. versibus 1—5 cum versibus 6—10 respondeat, ut
Baehrensio quoque videtur in commentar. p. 334, vel epodi loco
accedat ad priorem partem, sicut rursus totum carmen denuo
subsequatur epodos altera i. e. versus 59—66‚ quod Ο. Ribbeckio
placet cf. Gesclnchte der romischen Dichtmzy Ι p. 327.

Alii autem iuvenum alterum cantum, quo totum carmen clau-
datur, cum unius versus lacuna antistropham esse volunt prioris
cantus i. e. versus 59-66 versuum 11— 19, quorum e numero
nomino G. Hermannum, cuius sententiam in censura M. Hauptii
quaestionum Catullianarum indicatam in Jahnii annal. XXII
p. 307—309 postea M. Haupt ipse Lachmanno commendavit cf.
op. I p. 35. Sed cum incerti ambitus lacuna post v. 58 facta
amisso alicui puellarum cantui illum cantum respondere nuper
denuo Baehrens l. c. suspicatus est.

Iam quid causae fuerit, cur hanc vel illam opinionem inter-
pretes sibi finxerint, ubi opus erit suo loco significabimus. Sed
si contigerit nobis, id quod volumus, ut totius carminis compo-
sitionem per singulas partes omnibus numeris absolutam esse de-
monstremus, singularem illam pulchritudinis speciem, qua inter
Catulli carmina hoc maxime excellit propter rerum simplicitatem
et veritatem, item in concinna membrorum dispositione intueri
licebit. Nam nos quidem quaerimus non numerorum externam
paritatem, sed sententiarum necessariam aequabilitatem. Quam-


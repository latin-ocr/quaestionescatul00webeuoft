163

 

75 Non his tam laetor rebus quam me afore semper,

Afore me α dominae vertice discrucior.
Ita enim ea accusativi cum infinitivo structura a verbo rdiscru-
ciari' pendens explicari debet; alia exempla praebet Kuhner l. 0.
Π p. 509. Si per ‘quod' ei verbo subiunctum esset enuntiatum,
potius ab ipsa coma nihil nisi futurus sempiternus status simpli-
citer indicaretur. Ergo per illam structuram coma certe spatium
quoddam sive potestatem professioni desiderii relinquit, quo in
verticem se redire tamen cupere dicat. Laetari quidem se eo ho-
nore dixerat, sed magis tamen discruciari, nempe ut reginae ipsi,
a qua coma discesserat, honor et reverentia debita a Callimacho
tribueretur.

Ac tamen optavit, ut sibi in caelo affixae a novis nuptis
munera libarentur, praeterea ut regina ipsa sidus largis muneri-
bus afficeret cf. v. 79—92.

Sane difficilis erat et angusta condicio poetae aulici, qui
reginae suae votum quondam factum tanto honore decorare novi-
que sideris splendorem celebrare cupiebat et qui rursus comam
detonsam sortem suam solitudinemque lugentem facere debebat,
si ipse salva adulatione hanc quasi Scyllam Charybdinque evitare
volebat. Quid enim faceret? Concideret totum carminis consilium,
si sidus comae obstinate cuperet redire; quo enim consilio to-
tam inventionem de comae honore divino factam esse tum cen-
seremus? rursus si coma nihil aliud ageret nisi ut gauderet eo
honore, nonne quod a capite reginae abesset eam gaudere invidi
dicere poterant?

Ea igitur sententia desideratur, a qua utrumque absit. Inde
Baehrensium non recte eam sententiam descripsisse apparet, cum
haec dicit: ‘ad dominam ubi reflexit orationem, coma iterum in
se sentit exardescere desiderii quo tenetur vehementiam: tamquam
summo dolore subito correpta, si redire possit in reginae verticem,
stellis quid fiat se nihil curaturam innuit: en dignum callido adu-
latore Callimacho finem’. Quod idem Ο. Ribbeck 1. c. Ι p. 330
requirit, sicut antea H. Magnus Neue Jahrbb. 113 (1876) p. 412,
qui comae locum illum caelestem ‘odiosum' esse contendit. At
quae adulatio tali sententia consistere possit, equidem non di—

gnosco. Ergo nisi coma insuperabili aliqua necessitate se e caelo
11*


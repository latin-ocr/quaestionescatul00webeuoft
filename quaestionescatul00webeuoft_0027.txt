7

 

excipiunt, non omnem nuptae esse contendunt arrepto quod illae
usurpaverant vocabulo ad refutandum his verbis:

tertia sola tua est.
Praeterea similem respectum haberi in puqnandi nomine reliquisque
puellarum dictis iam manifestum fit.

Dativum autem cum verbo pugnandi iunctum in v. 64 (cf.
Prop. I 10, 21 Tu cave, ne tristi cupias puy‘nare puellae)
Graeco more putant plerique primum Catullum hic adhibuisse
cf. Draeger‚ Historische Syntax 1² p. 406. Kiihner l. c.
p. 234. omninoque saepius videmus, ubi graeci et latini ser-
monis eadem aliqua extat verborum sive structura sive notio,
eam immerito ad Graecorum imitationem referri. Sed etsi apud
Ovidium in met. I 19 sq. duplex est eiusdem verbi pugnandi
structura

Frigida puynabant calidis umentia siccis,

Mollia cum duris, sine pondere habentia pondus,
equidem tamen crediderim Catullum, utpote qui tam accurata
sermonis proprietate utatur, non sine notionis differentia in v. 59
pugnare cum et hic puynare alicui dicere voluisse. Ergo non
vere Graecismus mihi is dativus videtur esse, sed ex adversandi
vi pendens indicat secundum latini sermonis vulgarem morem
eos, ad quos certamen pertinet, sed cum quibus ipsis, ut cum
coniuge, non initur. Sed eius dativi in verbis pugnandi apud
poetas aetatis Augusteae usitati originem ab ipsa Latini sermonis
natura repetendam esse, iam monuerunt Bach‚ Die Lehre vom
Gebrauch der Casus in der lateinischen Dichterspraehe. Gotha
1848 aliique, quos attulit Hoerle de casuum usu Propertiano diss.
’ Halens. 1887 p. 41.

Habet igitur hic cantus parem stropharum aequabilitatem et
orationis responsionem atque priores strophae et antistrophae‚ ita
tamen ut quoniam nunc conciliantur iuvenum et puellarum vo-
luntates, dissoluto iam certamine sermones contrarii versu inter-
calari non separentur, sed inter ‘se iuncti versu illo finiantur vel
potius consocientur. Igitur is cantus, qui carminis amoebaei cer-
tamen tamquam clausula sequitur, aptus dici debet ipsi totius
poematis actioni nunc confectae.

Nam quod M. Haupt op. I p. 36* contendit: die latete


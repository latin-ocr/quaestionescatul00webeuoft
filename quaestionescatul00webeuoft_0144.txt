124

 

Nam nihil omnino refert utrum sensim an cito rivi undae eant,
siquidem per medium transeunt iter populi.

Certe ea inanitas vocabuli omnino ferri deberet, si totum
locum eius inanitatis vano ornamento ab ipso poeta instructum
fuisse credendum esset, quod Haupt statuit. Nam (ipsa compa-
ratio —-— inquit p. 90 — cum in eo posita sit, ut dicat Catullus
tantam lacrimarum sese profudisse copiam quanta ubertate rivus
prosiliat, quod deinde rivus per vallem se devolvens et per pla—
nitiem lento cursu fluens describitur, nihil quidem ad lacrimas
pertinet neque quicquam ad declarandam similitudinem affert
momenti, sed suavi degressione et propositi quasi oblivione lec-
tores fallit'. Refertur id vulgo ad Alexandrinorum morem. Ale-
xandrini vero poetae etsi longiores in comparationibus degressiones
adamabant Homeri imitatione deducti, qui earum rerum ordinem
unde comparationis unum aliquod momentum sumit, secundum
ea quae per vitae consuetudinem, experientiam, usum fieri solent,
plenius et copiosius describit, tamen eo usque aberrare non po-
tuerunt, neque Catullus eorum imitator tantum aberravit, ut vel
lacrimarum nomine rivi alicuius cursum a fonte deductum per
inanem rerum fortuitarum descriptionem sequeretur. — Sed
equidem harum rerum, quae lectoribus imponuntur, nihil in me
expertus sum, nec suavitatem degressionis nec eam oblivionem,
sed semper poetae inscitiam aegre ferebam, si eam re vera inanem
comparationem pro degressionis ornamento ut existimarem ab>
interpretibus cum violentia monebar.

Quaerant velim interpretes e Catullo aliquam similitudinem,
cuius maxima pars et quae imprimis in legentium animo haereat,
simili modo omnino nihil commune habeat oum ipso compara-
tionis momento; si invenerint, interpret-ationem supra proposi-
tam comprobabo. Nam si poeta dilatavit imaginem et per
singulas res persecutus est in carmine ad Ortalum scripto
v. 15—24‚ quem locum Haupt attulit ad tCatulli venustatem
consimilem' priori illi demonstrandam, ibi certe comparationis
ratio tenetur.

Catullus enim non tum demum sollicitatus ab Ortalo id
misit, id quod ex silentio initium carminis LXV et disertis verbis
versus 17 et 18 arguunt. Is igitur iam pridem poetam admo-


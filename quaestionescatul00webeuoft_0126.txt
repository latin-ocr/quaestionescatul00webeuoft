106—

 

ticipiorum usu, quae non ad actionem aliquam praegressam perti-
nent, sed adiectivorum vices tenent. Hunc igitur
.. neque sancta Venus molli requiescere somno

Desertum ‘iu lecto caelibe perpetitur,
neque mente anxia pervigilantem veterum scriptorum Musae oblec-
tant. Negantur enim totae illae condiciones, quae membris illis
inter se compositis describuntur; de his igitur condicionibus ut
consolationis fontibus in hoc homine cogitari non posse Malius Catullo
scripsit. Coniunctio autem tcurn’ in v. 8 eandem vim habet, quam
supra in c. LXII 46. 57 explanavimus, ut ille pervigilando mente
cum anxia talibus carminibus non oblectari dicatur; nam ad prius
membrum v. 5. 6 id enuntiatum per ‘cum' adnexum non simul
pertinet. Similis-enim condicio efficiens. quae hic per ‘cum' ad-
ditur. ibi notatur per rem attributam ‘in lecto caelibe'.

Hominis autem tanta calamitate afflicti mens anxia est i. e.
(versans in angoribus' (Baehr.). qualis describitur Ariadne c. LXIV
203 in ora vasta perfide deserta. csupplicium saevis exposcens
anxia factis’ et (inops, ardens. amenti caeca furore' querellas
fundens. deorum fidem et ultionem exposcens cf. r. 196 sq. 190 sq.

Sed cur has ipsas duas condiciones Malius nominavit in pe-
titione sua‘? Quid quod e prioris illius condicionis comme-
moratione, coniugii beati. statim eminere videtur morum illa se-
veritas, quam Yeronae quoque esse in v. 27—30 significabat
Malius in litteris suis et quam tota illa Italiae superioris regione,
ubi Malius habitasse videtur itemque huius amicus incognitus,
fuisse credibile est. De Brixia Plinius testimonium praebet in ep.
Ι 14 cf. Friedlander 1⁶ p. 462. Omninoque Italiae superioris urbes
morum simplicitate et severitate notas fuisse commemorat Fried-
lauder Ι6 p. 27.

Nec magis altera condicio, quae ad poesin pertinet, ab huius
regionis cultu hominumque qui ibi habitabant (venustiorum' vo-
luntatibus studiisque abhorrens aut aliena rideri potest. Nam
inde ea aetate novi poetae hominesque litterarum cupidi in urbem
venerant, ut M. Furius Bibaculus et Quintilius Varus Cremonen-
ses, Cornelius Nepos (Padi accola', Valerius Cato, tqui solus legit
ac fecit poetas'. Catullus Veronensis. alii postea, ut ex illa terra.


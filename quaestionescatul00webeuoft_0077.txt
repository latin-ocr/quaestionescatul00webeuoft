νι-

OC

Ac notatu dignum est, quod vitiosa lectio, quae versus nu-
meros tollit, a codicibus quibusdam retinetur, de quorum auc-
toritate (excepto A) videnda est Schwabei in editione priore praef.
p. XHI. Praeterea g ea lectione, per quam numeri servantur,
correcta id ipsum vitium numeris intulit, qua re is librarius a
temerariae interpolationis suspicione defenditur. Iam quae vel in
hoc ipso rei criticae statu oritur suspicio, in ea scriptura latere
integrae lectionis vestigia, tam certis praeterea argumentis firmatur,
ut contendere liceat illud aequales ne a codicibus quidem defendi.

Nam quod hic ea lectio quam praeter G et Ο reliquorum
codicum nonnulli praebent, cum ea consentit, quae in codice Gr
tcorrectori prima manu paullo recentiori (g)' debetur, de quo v,
Schwabei praef. ed. alt. p. HI, idem in Catulli textu saepe factum
esse videmus. Porro certum est, libros G et O ex ipso codice
amisso V descriptos esse, alios omnes aut certe aliquot non ab
horum altero utro oriundos esse cf. B. Schmidtii proleg. p. CIII.

. Sed quidquid de libris reliquis CDHA iudicatur, etiamsi ab horum

fide recedamus, manet tamen illud varietatem lectionum, quas manus
recentior g vel superscripsit vel in margine addidit, ab ipsius
codicis V auctoritate pendere. Quae varietas lectionis hic a re-
liquis libris praeter G omissa est. Unus enim quisque nostrorum
librorum, qui quidem duplices praebent lectiones, etiam is qui
plurimas habet codex Venetus M nuperrime collatus, partem tan-
tum omnium quae in V exstiterunt enotatas recepit. Ac· de hac
duplici codicis V memoria, quam codices G (ΘΙ, g), O, B, L, M
etsi valde impariter exceptam, tamen e communi illo fonte haustam
pro sua quisque parte servaverunt, conferantur ea quae post
Schwabei in edit. priore et Baehrensii praefationes luculenter
B. Schmidt in proleg. p. CI—CIV disseruit et nuperrime K. P.
Schulze‚ qui totam hanc quaestionem accuratissime persecutus est,
in Herma 1888 p. 567 sqq. exposuit. Parum concinne disputavit
A. Gehrmann in progr. Braunsberg. 1879 p. 23—29.

Iam apparet lectionum ad versum 32 pertinentium varieta-
tem redire ad duplicem ipsius codicis V lectionem. Quae cum ita
sint, litterarum a libris traditarum ratione habita confidenter dico
Catullum scripsisse

Hesperus e nobis aequalem si abstulit unam.


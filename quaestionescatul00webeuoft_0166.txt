146

 

affirmavit. Sed quocunque modo interpretamur Catulli verba
‘sinister' et ‘dexterss hoc certe constat ex ipso horum usu alte-
ram utram partem hic significari fausti ominis causa. Inde apparet
a dextra parte ut ab infausta Romanis non sternuisse Amorem.

Iam doc-et v. 17, ut recte adnotavit B. Schmidt p. CXVII,
‘Amorem Septumio suos erga puellam sensus declarante a sinistra
parte adnuisse'. Sed quod hinc efficere vir doctus voluit, voca-
bulum ‘dextra' v. 9 sanum non esse, id ita verum esse ut ibi
scribendum sit ‘dextram approbationem' cum Baehrensio con-
sentio. Nam Acmes et Septumii sermones tam accurate et ver-
suum numero et orationis aequabilitate inter se respondent, ut
clausula utriusque sermonis vel eadem vel simillima esse debeat.
Sed suspicabatur B. Schmidt l. c. deum, quod primum (sinistra‘
a parte, deinde a ‘dextra' h. e. utrimque approbationem sternuerit,
faustissimum mutui amoris omen agnoscere. At si utrique, et
Acmae et Septumio, idem omen acciderit ab eadem parte, id non
solum congruens est actionis et sermonis aequabilitati, sed etiam
Romanorum de fausta regione opinioni. — Iam vero (dextram ap-
probationem' hac quoque de causa maxime se commendat, quod
ominis vis accusativo casu apte et genuine significatur cf. Baeh-
rensii comment.

Sed quoniam (ut ante' in v. 8 neque habet, quo referatur ——
unde mirabilia sibi finxit C. P. Schulze in diss. inaug. de Catullo
Graecorum imitatore Jenae 1871 ed. p. ⁴23 et Neue Jahrb. 129.
1884. p. 182 sq. de amore Acmes et Septumii usque adid tempus
infausto — neque per latinitatem licere recte Baehrens animad-
vertit, inde haec vocabula vitiosa esse B. Schmidt conclusit. At
qui scripturam utroque loco traditam consideraverit, hoc indicio
commotus illud quoque suo iure suspicari potest, vocabulum ‘ut'
sedem esse corruptionis, quia ‘ante’ hic et illic a codicibus reti-
netur. Retinuisse igitur hac de causa videtur Baehrens, cum
coniecit ‘sinistra et ante' i. e. a sinistra parte et posteriore et
anteriore. Sed hoc vocabulo ‘ante' nullo modo legentes coguntur,
id quod ille voluit, item sinistram partem intellegere omninoque
si verum esset inscitiae in eloquendo admissae damnaretur Ca-
tullus.

(Est autem dominus ille — inquit Baehrens — cuius unius


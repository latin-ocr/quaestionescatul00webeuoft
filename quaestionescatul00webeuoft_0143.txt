„123

p. 89 —— rivus primum in vertice alti montis prosiliens, deinde
per praecipitem vallem deorsum sese volvens, denique in planitie
viam aliquam cursu placidiore et pedetentim transiens'. Tum
apte et concinne eius vocabuli notionem docet et pergit p. 90:
(Itaque apud Catullum hoc adverbium ‹sensimss quoniam lente
rivum procedere significat, satis demonstrat pervenisse eum in
planitiem. Atque ut planitiem cogitatione informemus adducimur
etiam eo, quod adiectum est iter populi'. ”

Quomodo autem id fieri potest, ut rivus iter sunm conficiat
per medium populi‘.> aut ut medium iter populi transeundo secet?
Ac si per se intellegi possit pontem in eo factum esse, cur poetae
tamen necessarium visum est per mediam viam rivum fluentem
facere? sed si praeter viam fluit sive praeterfluendo viam transit,
transit iter populi recte dicitur.

Nam transeundi verbum non solum duas illas quas M. Haupt
1. c. constituit notiones habere potest. sesl tres. tTransit iter po-
puli’ secundum Hauptii interpretationem aut qui viam aliquam,
per quam fit iter populi. transmittit sive secat aut is qui iter
suum per omnem eius viae longitudinem transeundo conficit. —
Sed addendum est rivum etiam ita iter populi ί transire’‚ ut huius
iter, non suum, per quandam longitudinem praeterfluens conficiat.
Nam quid tam singularis rivi alicuius condicio velit. qui viam,
per quam iter fit populi. totam ab initio usque ad finem comite-
tur et praeterfluat, obscurum est. Praeterea accedit tertia prae-
tereundi sive superandi notio vel hominem vel locum. ultra quem
quis antecedit. Ut Ovidius met. X 672 de Atalanta:

Consequitur transitque virum
sc. cursu, mox tamen ipsa rursus v. 680 (praeterita est virgo'.
Adde v, 686 cf. 691 et de fugiente Medea VII 368. Sed haec
notio Catulliano loco non est apta.

Itaque kper medium densi transit iter populi' nullo modo
intellegi potest.

Sed ‘sensim' ad totius loci rationem accommodatius esse
negari debet. Inane fit id vocabulum, si duo sequentes versus
adsciscuntur ε

Dulce viatori lasso in sudore levamen,
Cum yravis exustos aestus hiulcat agros.


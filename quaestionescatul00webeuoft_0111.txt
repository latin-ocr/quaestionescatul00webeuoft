 

aetate Alexandrina comprehensa sunt, quam in rem conferas
Hephaestionis2 περὶ ποιήματος 0. 4 locum p. 115 hunc: κοινὰ δὲ
(sc. ποιήματα), ὅσα ὑπὸ συστήματος μὲν καταμετρεῖται, αὐτὸ δὲ
τὸ σύστημα (ἐκ τῶν αὐτῶν μέτρων sententiae quidem convenienter,
sed sine ulla necessitate supplet Westphal) ἔχει πληρούμενον, οἶά
ἐστι τὰ ἐν τῷ δευτέρῳ καὶ τρίτῳ Σαπφοῦς, ἐν οἷς καταμετρεῖται
μὲν ὑπὸ ὄιστιχίας, αὐτὴ δὲ ἡ διστιχιά ὁμοία ἐστι’, cui adde
p. 119. 120.

Et Catullum primum in Romanam poesin stropham Sapphi-
cam transtulisse notum est; eundem praeterea metrum Asclepia-
deum maius binis versibus in systema coniunctis, ᾧ τὸ δεύτερον
Σαπφοῦς ὅλον γέγραπται (Heph.2 p. 45), ad Sapphus exemplum
in carmine XXX adhibuisse satis constitit cf. C. Lachmanni script.
min. Π p. 94 sq.‚ quem sequuntur L. Muller in praef. p. LXXIII
et B. Schmidt in proleg. p. LXXIV. Idem versuum dactylicorum
systema in fragmento 93 Β3 adhibitum fuisse supra p. 83
ostendimus.

Porro si quis negare velit Sappho in hcc quod Catullus inter-
pretatus est epithalamio hexametro usam fuisse, is quomodo eam
opinionem confirmare possit, non inveniat. Potius insanum esset
putare hanc sententiarum tantam concinnitatem et aequabilitatem
quam in Catulli exemplo admiramur naturali quodam vinculo cum
metri proprietate non coniunctam esse. Qui levia vel nugatoria
non sectatur, Sapphus hoc epithalamium eosdem numeros habuisse
ultro sumet.

Sed quoniam eam ipsam ob causam hoc epithalamium in
nullo eorum librorum fuisse potest, quorum quidem numeri hic
et illic commemorantur i. e. in libris Ι. Π. ΙΠ. V. VH.. quia
horum carmina aliis metris composita erant, iam quem nominat
Servius l. c. epithalamiorum libellum varios numeros habentium
alium quendam e novem illis libris, quibus Sapphus carmina
Alexandrinorum aetate comprehensa sunt (cf. Bergk3 p. 874),
fuisse apparet neque ulla nunc est in hac re difficultas, ad quam
solvendam cum Bergkio l. c. duas eius carminum recensiones factas
esse statui debeat.

Stropham igitur et antistropham primam altera stropha et
antistropha iam sequitur; utraque item bis binos versus continet,


22 -
a Sappho ipsa transtulerit. Id potuisse fieri supra evictum puto,
sed ut reapse id factum esse iudicem, illud me maxime commo-
vet, quod mox videbimus Catullum non in totius carminis tan-
tum consilio et compositione, sed in singulis rebus nec minus in
ipso sermone figurando Sapphus inventa cum cura rettulisse.
Porro, sicut de Hespero novam scientiam consulto usurpatam
fuisse a Sappho infra cognoscemus in v. 34 sq.‚ item iure suspicari
licet palmam tum apud Lesbios recens fuisse victoriae signum
paullo ante eam aetatem usu publico receptum.

Iam denuo ad versum Catullianum respiciamus. Puellae
igitur Lesbiae Sapphus peritae artis palmam i. e. vel arborem
vel surculum arboris stamini intexendi, siquidem palmae nomen
ad ipsam victoriam denotandam iam tum translatum suit, hoc
dicunt: nunc non parata est facilis nobis e qualis victoria, quam
quidem arte nostra muliebri facile assequamur; quam sententiam
Catullus locutione e qualis prius collocata non sine aliqua arte
effecit. Nos imitari possumus eam notionis non ambiguitatem —
haec enim nulla est — sed duplicitatem quandam dicendam, cum
reponimus simili cum translatione clorbeer', (kranz', (palmc'.
Nam si illae dicunt non iam agi facilem illam e qualis palmam,
tamen ultro in hac ipsa oppositione mera victoriae notio sine ulla
sermonis violentia excitatur, quia latina vox (palma' non modo
simulacrum est victoriae, sed ipsam victoriam nomine suo appellat.

Quoniam puellis hic locus redditus est, etiam singulis locu-
tionibus sua est reddenda notio et vis. Iuvenes igitur, non
puellae, nunc secum meditata requirunt i. e. (perpensa ac prae-
parata'; affert Κ. Ρ. Schulze in Zez'tschr. f. d. Gynmasialwescn
1877 p. 703 Taciti annalium locum XIV 55 meditatae orationi,
alios Baehrens in commentario. — Nunc denuo quaerunt sive
revocare student, ut glossarium balliolense id vocabulum requirunt
inter paucissima Catulliana receptum, quod L. Schwabe, N.
Jalerbb. 1885 p. 803 ad hunc locum rettulit, recte interpretatur
trequirunt: in memoriam revocant'; non recte describit eam
vim Baehrens (dum ali(us) ex ali(o) quaerit, quid argumenti ad
canendum excogitaverit adferatque' — hoc enim sero nunc fieret.
Certi enim sunt et communes quidam loci, qui in talibus cantile-


i 193m

’ dum reliquisse suspicatur, hinc verisimile fit, Catullum iam com-
plures annos Veronae viventem poesin exercuisse famamque ali-
quam iam tum apud amicos sibi parasse. priusquam Romam se
conferret ibique domicilium poneret. Malius enim quoniam de
Catulli studiis poeticis cognoverat. id ipsum miratus est. quod
Veronae desideret.

Ita vero cogimur putare Catullum non statim post togam
virilem acceptam — ut Riese l. c. p. VH suspicatur -— Romam
demigrasse neque verum esse, quod B. Schmidt in prol. p. VI
posuit, (adulescentulum etiam eum Romam commigrasse’. Nam
verba illa tmulta sat-is lusi’ (v. 17) continuo quidem sequentibus
excipiuntur: tnon est dea nescia nostri. quae dulcem euris miscet
amaritiem'. Iam enim sentire coepit re vera amaritiem illam
amoris dulcedini admixtam in Lesbiae amore. Sed sicut haec
duo enuntiata pleniore interpunctione distinguenda sunt. item vi-
dentur non solum loco, sed rebus ipsis lusus poetici Veronae
tractati a poesis amatoriae et ipsorum amorum lusibus Romae
exercitatis discernendi esse. Cum autem iam retro ad illud totum
aetatis spatium et Veronae et Romae transactum fratrisque morte
distinctum vel finitum respicit, duas illas res ut inter se finitimas
et coniunctas sub uno conspectu ponit. Ergo cum his rationibus
optime congruit id quod Baehrens in prol. p. 23 suspicatus est,
quocum consentit Ο. Ribbeck l. c. I p. 312, Catullum viginti fere
annos natum Romam venisse. ,

Iam potest factum esse, ut tristi illo casu, quem Mallus per
hanc epistularu demum cognovit, Catullus Veronae detineretur,
quia quod Veronae in tristiore condicione esse Mallo videbatur
propter mores ibi severiores, id ipsi poetae (magis miserum est’.
Ceterum vanam illam eorum opinionem. qui Lesbiae aliquam per-
fidiam, de qua Catullus ab amicis demum per lit-teras certior
factus esset, in tdeserto cubili' admissam his verbis signi-
ficari sane incredibili errore coniecerunt, satis iam perstrinxe-
runt Riese et Baehrens. Nam, ut ait B. Schmidt in prol.
p. XI de versibus 27 sqq„ tcum Catullus Roma derelicta
Veronae consideret, Lesbiam se uno non esse contentam iam
noverat‘.


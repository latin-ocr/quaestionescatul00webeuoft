60

 

quendam, ut certe ante hunc aliquid intercidisse appareat. Utrum
medium aliquem locum habuerit an ultimum mox videbimus.

Conexus autem et versuum 32 et 35 voce Hesperi signa·
torum responsio postulat, ut puellas dixisse'putemus tale aliquid:
nos quidem iure ac merito queri debemus, si Hesperus nunc
unam e nostra societate et amicitia abstulit.

Quodsi primum stropharum par ad novae nuptae seiunctionem
a matris sinu gremioque factam pertinet, iam alterum deduc-
tionem 0108, quae sub Hesperi ortu fit, indicat, id quod iam
Pleitner l. c. p. 68 intellexit. Hac igitur carminis amoebaei parte,
de qua nunc agimus, actionis progressus quidam leniter, sed di-
stincte significatur is, qui priorem actionem excipiat et rursus ad
insequens stropharum par transitum paret. Inde igitur iure Suo
idem vir doctus l. 0. conclusit, lacunam tantum modicam et eam
intra alterum stropharum par esse, nullam autem praeterea car-
minis amoebaei partem deesse.

Tum ipsa orationis apta et concinna conformatio coarguit, in
antistropha post v. 37, quem sequitur ephymnium, nihil ad sen-
tentiam propositam deesse. Iam hic monendum erit, sicut in
primo stropharum pari ultimus quisque versus in interrogativo
aliquo enuntiato constat eademque enuntiati forma in ultimo
alterius antistrophae versu (37) redit, item consentaneum esse in
alterius strophae fine interrogationem aliquam locum habuisse.
Duo igitur versus curn ephymnio subsecuti sunt unum qui ser-
vatus est; ergo antecesserunt tres, quoniam unum tantum versum,
cuius intra spatium suppeditari possit id quod sententiam ex-
pleat, ante namque intercidisse veri simile est, quartus autem
quisque utriusque strophae responsionis lege suum locum tenet.
Omninoque sicut in reliquis eius carminis amoebaei partibus sin-
gula enuntiata pares habent similitudines et responsiones, easdem
habuisse hoc alterum stropharum par consentaneum est, etsi ipsa
enuntiata refingere nunc non possumus.

Atque id quoque, quod codicem archetypum scribenti erroris
occasionem dedit, non sine aliqua probabilitate dici potest. Nam
cum in versu 33 iuvenes alloquantur Hesperum per pronomen
tuo, is ipse in priore versu nominatus fuisse debet; unde propter
sermonum aequabilitatem veri simile fit, eundem in initio strophae


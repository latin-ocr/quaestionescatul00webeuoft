10
passivo genere praeteritum tempus significatur, quoniam in unam
notionem coaluit, inverso partium ordine denuo quasi in partes
suas dissolvitur, ut ea membra suam quandam vim rursus reci-
. piant. Fit igitur deinde, ut legenti prius occurrat notio verbi
⁴est’‚ cui additur altero loco ea forma, quae collocatione sua veri
participii vim certe aliquatenus recuperat.

Effectum esse aliquid ad sententiae vim gerundivi et verbi
‹est’ disiunctione unusquisque sentiet in hoc loco V 4sqq.:

Soles occidere et redire possunt:

Nobis cum semel occidit brevis lux,

Nox est perpetua una dormienda.
Ubi proximo vocabulo ‘lux’ opponitur continuo ‘nox est'‚ cui
demum reliqua adiciuntur gerundivi forma conclusa. Ita propria
notio separatim collocata validior fere fit, quae proxime coniuncta
cum insequenti-‘est‘ vi sua minuitur.

Licet in permultis locis ea quam statuimus differentia evane-
scat fere, tamen in totidem aliis fit conspicua, et est certe ea, quac
si non semper per ipsam collocationem etiam nolente scriptore
efficitur, tamen hoc volente et intendente facile in legentis ani-
mum incidat. Iam in his quae ex intimi animi commotione dicit
poeta in c. LXVIII 22 = 94 collocatio quidem verborum ferire
debet sensum nostrum:

Tecum una tota est nostm sepulta domus
ubi tota est sive totast' a principio ampliorem eam cogitatio-
nem excitat, quae per insequens sepulta' proprie praedicatur et
in angustias redigitur.

Igitur ut adlocutus est' par est omnino activae formae
appellavit' similiterque fit in omnibus passivi praeteriti formis,
113 deserta sunt' non idem est ac sunt deserta’‚ quod osten-
dunt haec in c. LXIV 186 sq:

omnia muta,
Omnia sum} deserta, ostentant omnia letum.
ubi reliquarum notionum propinquitate ea differentia augetur.

Ac patet illud, sicut formae ‘iratus' ‘notus' ‘sanctus' aliae
adiectivorum vices plerumque tenent durantemque aliquam signifi-
cant vim, item ad eandem vim aliquatenus admoveri alia parti-
cipia verbum auxiliare ‘est' subsequentia, velut in c. XVII 14:


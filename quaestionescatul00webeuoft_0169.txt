149

 

quae a Libya Indiaque et caesio leone obviam facto vim suam
recipiant, concludi posse Alexandrini carminis imitationem.

V. In carminis LXI versibus 21—25 virgo, quod vocabulum
tnon sine causa graviter in finem est reiectum, tam nimirum ad
efferendam virginitatem intactam quam ad adnectendam apte com-
parationem sequentem' (Baehrens), iam sic praedicatur:

Floridis velut enitens

Myrtus Asia ramulis,

Quos Hamadryades deae

Laeliorum sibi rosido

Nutriant humore.
In versu Pherecrateo hic semel omnino spondeus pro dactylo po-
situs suspicionem movet, qua in licentia nusquam alibi admissa
offendit iure B. Schmidt in adn. crit. p. CXVIII. Nam excusa-
tionem satis idoneam ea, quae L. Miiller de re m. p. 166 Lach-
manno praeeunte disputavit, huic licentiae non parant. Versus
enim phalaecii longiores sunt, ut ordinis metrici finis proprios
referre possit numeros, etiamsi prioris partis numeri exceptionibus
admissis velut in c. LV pro dactylo saepius spondeo posito ob-
scurentur cf. de re m. p. 132. Sed quod in illis licet, id in
brevioribus pherecrateis eodem pacto concedi non consentaneum
videtur, quia in hoc versu numeri propter brevitatem coli ad in-
tegram perspicuitatem item restitui non possunt. Sed eavlibertas,
qua spondeus in basi ponitur, hic quoque tenetur cf. v. 201.
231. cf. Christ Bletrz‘lst p. 523.

Accedit quod ipsa oratio offensionem habet. Nam ‘humore'
nec de terrae humore intellegi potest, quia ‘rosido' ita iunctum
nullam habet vim, nec de nocturno rore. Quid enim hamadryades
cum hoc, quem non efficiunt, commune habent? si ros ramos alit,
hamadryades eos nutrire nequeunt.

Sed de hamadryadibus quid significetur dubium esse non
potest. Sunt nymphae, <quae una cum arboribus nascuntur et
intereunt' (Serv. ad Verg. ecl. X 62), et est ea opinio dc nymphis
in ipsis arboribus viventibus communi cognatarum gentium super-
stitione longissime pervulgata cf. Roscher Lexikon p. 1824sqq.
Ea autem fabula qua ex arbore caesa sanguis nymphae occisae


1. De carmine LXII.

Catulli epithalamium, quod vocat Quintilianus in inst. or.
IX 3, 16, stropharum certa quadam ratione compositum esse etsi
id quidem constat, ea tamen distributio nondum recuperata est,
quae artis maxime propria fuisse videri debet. Ac media quidem
eius carminis pars, quae intercedit inter versus 19 et 59, ad stro-
phicae responsionis regulam facile derigitur versus intercalaris
collocatione. Dubitabatur tantum fere in alteris quae vulgo nu-
merantur eius partis strophis i. e. in versibus 32â€”38 de numero
versuum, qui interciderunt, quamquam ea quoque opinio erat non
modo versus quosdam utriusque strophae, sed complures strophas
lacuna illa haustas fuisse. Nam in tertia stropha post v. 41
unum versum deesse et in antistropha post v. 58 versum qui amis-
sus est intercalarem inserendum esse certum est et exploratum.

Iam quae reliqua sunt praeter illud iuvenum et puellarum
carmen amoebaeum, ea inter se non omnia nec versuumnumero
congruunt nec eam habent sententiarum concinnitatem aut re-
sponsionem, quae carminis argumentique ordinem satis apte di-
stinguat et illuminet. Deesse enim aliquid ad eius quae desi-
deratur fere aequabilitatis rationem, si interpretationis artificia huc
' usque adhibita perlustramus, satis apparet.

Magna vero est copia et discrepantia sententiarum de partium
responsione prolatarum, cuius diversitatis commodum praebet con-
spectum L. Schwabe in adnotatione editionis a. 1866 et Otto
Franke in dissertatione inaugurali de artificiosa carminum Catul-
lianorum compositione Gryphiswaldiae eodem anno edita. Hic
p. 42 sq. novem virorum doctorum varias eius carminis partitiones
composuit, quod carmen ad certam stropharum rationem confor-
matum fuisse primus Naeke a. 1823 explicavit. Denuo ratione

Weber, Quaestiones Catullianae. 1


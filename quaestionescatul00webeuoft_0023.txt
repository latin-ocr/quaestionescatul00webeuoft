3

 

quam probe tenendum esse mihi quoque videtur illud, quod nu-
perrime denuo monuit Wilamowitz Eurip. Herakles H p. 211, 2:
das yefdlliye ist in der kritik hein ausschlayyebendes moment.
Praeterea, id quod nondum eo usque patefactum est, ut nulla
relinquatur obscuritas aut dubitatio, hoc carmen Sapphici alicuius
hymenaei exemplum esse per Latinum sermonem optima fide reddi-
tum obtinuisse nobis videmur. Quid quod eam carminis originem
fuisse nuper demum negavit Baehrens in comment. p. 335 sq.

I.

Sed in his quaestionibus, quas ab initio quidem parcis et
necessariis tantum subsidiis literatis usus institui, postremo re-
censione eius carminis absoluta fere et totius disputationis capi-
tibus perscriptis neminem intellexi poematis condicionem scrip-
turaeque vitia rectius cognovisse quam Κ. Pleitnerum in libello
a. 1858 edito des Q. Valerius Catullus Hochzeitsyesc'lnye. Gra-
tulationsschrift fz'c'r Friedr. Thiersch.. Dillinyen. Simul autem
illud mihi constitit vix aliam extare commentationem Catullianam,
in qua tam miro modo cum vanis et ineptis vera confusa et
omni orationis argumentationisque concinnitate destituta profer-
rentur. Sed errores eius viri et vanitates ubique fere omittam.

Atque ut quaeque carminis pars loco antecedit, ita de ea ex
ordine viri docti disputare soliti sunt, velut O. Franke l. c.
p. 44—48 alii. Sed qui ita pedetentim et gradatim ab initio car-
minis progrediens viam sequitur, is quamvis prudens facile de

vero eius carminis habitu fallitur. Quid quod tota expositio tam
’ dilucida videtur, ut etsi lectiones quaedam incertae existimantur,
tamen quemadmodum iuvenum puellarumque partes discribendae
sint nulla moveatur dubitatio.

Verum enimvero initium disputandi sumendum est a carminis
exitu, cuius quae dispositio sit nisi manifestum fuerit, de pro-
oemii quod dicitur ordine nulla fieri potest coniectura.

Ac primum quidem secundum vulgarem opinionem post v. 58
iuvenes novam nuptam mariti domum introgressuram his verbis

adhortari incipiunt, quae in codice T sic traduntur:
1ss


„ 37

 

apud Ovidium in met. VI 237 ille, ut erat pronus, per colla
admissa iubasque volvitur sc. equi. Nam casus ille a prin-
cipio non tam ad instrumentum pertinet quo quid agitur, sed
potius ad res vel personaS, quae necessaria aliqua communione
naturae, moriS, consuetudinis cum actione, quae additur, coniunctae
cernuntur, quam quidem distinctionem scioli, dum <sociativum'
casum appellant, saepe quidem iactant maxime in lingua graeca,
non tamen in latina explicanda ullo modo proposuerunt sive ad-
hibuerunt, quia rationes eius casus male cognitas apud Romanos
reperire nusquam potuerunt.

Ab ea huius casus notione unum profectum est usus genus,
persaepe non intellectum aut non agnitum, quod primus quantum
scio vir summus Madvig, sed nimis anguste definivit Lat. Sprach-
lehre³ ξ 2730 et ξ 274. Id enim ‘ablativi' genus pertinet ad eum
locum sive id spatium, per quod diffusa sive aequabiliter permeans
actio aliqua fit. Inde ab hoc viro exceptum comprobaverunt
alii, sed perpauci praeceptum illud grammaticum in scriptorum
oratione interpretanda tenuerunt, cui adeo non fidebant homines
multi et increduli, qui in rebus grammaticis saepe incredibilibus
et insanis regulis fidem habebant, ut plerumque neglegeretur.
Quod quomodo cum reliquis ‘ablativi' notionibus coniunctum sit,
omnino ut apud M. Seyfferti asseclas viri honestissimi optimeque
de institutione puerili meriti aut in obscuro relinquitur aut per-
verse explicatur. Quid quod subiungitur ea linguae consuetudo
capiti miro, quod Draeger l. c. 1² p. 519 Ablativus der Orts-
rahe inscripsit, in quo semina non bene iunctarum rerum con-
gesta iacent, nec rectius Kuehner laudabilis alioqui artis gram-
maticae auctor eam tracta-vit l. c. p. 259, quoniam multo latius
quam hic opinatur is locus patet et ex aliis principiis initium
habet atque quibus ipse utitur. Omninoque in summa huius
totius loci grammatici, qui ‘ablativus' vocatur, per eius origines
fit, ut non solum diversissimae notiones iisdem formis compre-
hendantur, sed etiam in tanta quarundam notionum affinitate non
modo saepe dubitatio moveatur, quae cuique loco apta sit ex
huius casus significationibus, sed si acriter rem intuemur vel
paucissimis tantum locis unam aliquam et singularem totius eius
usus speciem ab aliis manifesto seiunctam stabilire liceat. Prae—

